---
title: PROSLOV
contentType: prose
---

_Vystoupí CHORUS._

**CHORUS**:

Dva domy, oba stejně urozené,  
v krásné Veroně, kam náš děj nás táhne,  
zášť dávnoletá v nový rozbroj žene,  
v němž rodná ruka rodnou krví vláhne.  
Z osudných ledví nepřátel těch berou  
pod přenešťastnou hvězdou žití svoje  
dva milující, kteří sudbou šerou  
v své smrti pohřbí roditelův boje.  
Děj strašný lásky smrtí znamenané,  
hněv rodičů, z něhož se dál hněv prýští,  
až teprv zmarem dítek poustane,  
dvě hodiny teď půjdou po jevišti.  
A budete-li trpělivost míti,  
co vadno zde, chcem snahou nahraditi.

__Odejde.__
